# Dinamiškos reklamos: pagrindiniai soc. tinklų reklamų vizualizacijų kūrimo aspektai

## **Kas yra reklama?**

Reklama – tai strateginė komunikacija, kuria siekiama pranešti vartotojui apie prekę, paslaugą, idėją arba akciją, su tikslu paskatinti jį atlikti tam tikrą veiksmą (pirkti, užsiregistruoti, dalyvauti).

 **Reklamos gali būti tiesiogiai skatinančios pirkti: siekia paveikti stebėtoją žema kaina ir/ar specialiu pasiūlymu.**
[![temp-Imageler-CFK.avif](https://i.postimg.cc/FzHVWfFY/temp-Imageler-CFK.avif)](https://postimg.cc/Vr2t5kCw)

 **Reklamos gali būti emocinės: siekia paveikti stebėtoją per jausmų prizmę.**
 [![temp-Image4-Bj-OXf.avif](https://i.postimg.cc/fW8K3v5m/temp-Image4-Bj-OXf.avif)](https://postimg.cc/DmbsHL9w)

## **Reklamos tikslai**

**Pagrindiniai reklamos tikslai apima:**
1. **Informaciją**: suteikia vartotojui reikiamą informaciją apie produktą ar paslaugą.

*Pavyzdys*:[![temp-Imagen-Rh-Xj-C.avif](https://i.postimg.cc/76YzDpFc/temp-Imagen-Rh-Xj-C.avif)](https://postimg.cc/v1kTtSHL)

 2. **Įtikinimą**: skatina vartotoją veikti (pirkti, užsiregistruoti, dalyvauti).

*Pavyzdys*:[![temp-Image-Zyqqd-N.avif](https://i.postimg.cc/kGLRQD23/temp-Image-Zyqqd-N.avif)](https://postimg.cc/jnQjKx6Z)

3. **Priminimą**: kuriamas priminimas apie prekes ar paslaugas, kurias vartotojas pirko.

*Pavyzdys*:
[![temp-Image-MPamt-Y.avif](https://i.postimg.cc/pLJYHY9m/temp-Image-MPamt-Y.avif)](https://postimg.cc/cv6873BW)

## Pagrindinės reklamos kūrimo taisyklės

1. **Aiški žinutė**:
    -   Reklamos žinutė turi būti aiški ir lengvai suvokiama. Patartina vengti sudėtingų ir per daug informatyvių reklamos elementų, kurie gali išblaškyti stebėtoją.

*Pavyzdys*:
[![temp-Image0p7dfd.avif](https://i.postimg.cc/s2SzxxrG/temp-Image0p7dfd.avif)](https://postimg.cc/bGzWFzdq)

2. **Emocinis poveikis**:
    -   Reklama, sukelianti emocijas (pvz.: džiaugsmą, smalsumą, pasitikėjimą) yra paveiki. Jei reklama sukelia emocijas - ją vartotojas įsimena - reklama, kuri įsimenama skatina vartotoją atlikti veiksmą (pirkti, registruotis, dalyvauti).
 
*Pavyzdys*:
[![temp-Image-Dr-Xq-Zn.avif](https://i.postimg.cc/k4vdNHDn/temp-Image-Dr-Xq-Zn.avif)](https://postimg.cc/G8tNdqkN)

3. **Tikslinė auditorija**:
    -   Reklama turėtų būti orientuota į konkrečią auditoriją. Supraskite, kas yra Jūsų tikslinis vartotojas: amžius, lokacija, lytos, reikmės, lūkesčiai. Reklamos pagalba atliepkite tikslinės auditorijos poreikius.

*Pavyzdys*:
[![temp-Imagem-Hziwv.avif](https://i.postimg.cc/j2qYMhJy/temp-Imagem-Hziwv.avif)](https://postimg.cc/R6YYFKd0)

4. **Kvietimas veikti (EN: Call to Action (CTA))**:
    -   Reklama turi  turėti aiškų kvietimą veikti. Pvz.: nuolaidos kodas, anketos pildymas, registracija, nuoroda į svetainę ir pan.

*Pavyzdys*:
[![temp-Image-S8z-CPL.avif](https://i.postimg.cc/MHs2NjyN/temp-Image-S8z-CPL.avif)](https://postimg.cc/D4bMb0pP)

## Reklamos kūrimo struktūra

**Kiekviena reklama turi turėti struktūrą tam, kad žinutė vartotojams būtų aiški ir patraukli.**

1. **Pavadinimas / antraštė**:
Pavadinimas / antraštė turi būti trumpa ir aiški. Tai pagrindinis reklamos elementas, kuris pirmiausia pritraukia dėmesį.
**Pavyzdys**: „Gauk 50% nuolaidą šiandien!“ – Trumpai, bet efektyviai.

2. **Paveikslėliai ir vaizdai**:
Vaizdai yra labai svarbūs reklamoje, nes jie padeda perduoti žinutę be žodžių. Paveikslėliai turi būti aiškūs, susiję su preke ir tikslingai parinkti.
**Pavyzdys**: reklamuojate batelius, todėl nuotrauka, kurioje žmogus dėvi šiuos batelius mieste, padės vartotojui įsivaizduoti save su produktu.

3. **Pagrindinis tekstas:**
Tekstas turi papildyti vaizdą ir paaiškinti produkto naudą, tačiau neturėtų būti per ilgas – kelios aiškios eilutės.
**Pavyzdys**: „Šie sportbačiai puikiai tinka ilgoms distancijoms ir užtikrina maksimalų komfortą.“

4. **Kvietimas veikti (CTA)**:
Kiekviena reklama turi turėti aiškų kvietimą atlikti veiksmą (pvz.: pirk dabar, registruokis šiandien).
**Pavyzdys**: vizuale išryškinkite CTA mygtuką (ryškesnė spalva, didesnis šriftas).

## **Dažniausiai daromos klaidos, kurių reikėtų vengti**:

   **Per daug teksto**: venkite perpildyti reklaminius vizualus tekstais. Geriau perteikti trumpą ir aiškią žinutę.

*Netinkamo reklaminio vizualo pavyzdys:*
[![temp-Image-Kxxsvv.avif](https://i.postimg.cc/1tfjXY6C/temp-Image-Kxxsvv.avif)](https://postimg.cc/k6PchsTK)

-   **Nekonkretus / neaiškus / nėra Call to Action - raginimo veikti**: jei kvietimas veikti yra per silpnas ar neaiškus - reklama nebus efektyvi ir paveiki.

*Netinkamo reklaminio vizualo pavyzdys:*
[![temp-Imagesqo0-CQ.avif](https://i.postimg.cc/Px9FwzQt/temp-Imagesqo0-CQ.avif)](https://postimg.cc/mz3wx9nq)

-   **Nekokybiški / nepatrauklūs vizualiniai elementai**: svarbu naudoti kokybiškas ir įdomias nuotraukas, kad reklama nebūtų nuobodi.

*Netinkamo reklaminio vizualo pavyzdys:*
[![temp-Imagebt6u-VB.avif](https://i.postimg.cc/T25sXFTh/temp-Imagebt6u-VB.avif)](https://postimg.cc/6TwcrH2N)

- **Diskriminuojantis / pašiepiantis / patyčias skatinantis vaizdas:** tokie reklaminiai maketai bus neigiamai įvertinti. Neigiamų emocijų kurstymas gali prisidėti prie neigiamo prekės ženklo / paslaugų teikėjo įvaizdžio.

*Netinkamo reklaminio vizualo pavyzdys:*
[![temp-Image-Hg1e-Rs.avif](https://i.postimg.cc/15xjRBzB/temp-Image-Hg1e-Rs.avif)](https://postimg.cc/fkKKBxmS)

# Užduotis: sukurkite reklaminį vizualą, kuriame reklamuojama -30% nuolaida sportbačiams.

**ANTRAŠTĖ** -30% nuolaida sportbačiams!
**PAGRINDINIS TEKSTAS** - Nuolaida galioja iki kovo 1 dienos.
**RAGINIMAS VEIKTI (CTA)** - Pirk dabar!

*Pavyzdys:*
[![temp-Image-Agj-Ma-V.avif](https://i.postimg.cc/cJZKdpqW/temp-Image-Agj-Ma-V.avif)](https://postimg.cc/3kSrBbJf)

**1. CANVA pasirinkite Facebook ad reklaminio vizualo dydį 1200x628 px.
2. Įkelkite nuotrauką, pozicionuokite pagal pateiktą pavyzdį ir sumažinkite nuotraukos ryškumą iki 35%.**

*Nuotraukos ryškumo mažinimas:*
[![temp-Image-Mu-Ht-Fd.avif](https://i.postimg.cc/sDdGnQn1/temp-Image-Mu-Ht-Fd.avif)](https://postimg.cc/w32BMvYd)

**3. Pridėkite antraštę:** -30% nuolaida sportbačiams!
**4. Antraštės šriftas** MONTSERRAT, **dydis** 40, **žodžių** NUOLAIDA SPORTBAČIAMS **spalva** juoda (kodas: #000000), -30% spalva raudona (kodas: #d71337). **Antraštei pritaikykite efektą SHADOW**. SHADOW spalva raudona (kodas: #d71337).

**Teksto efekto SHADOW spalvos keitimas:*
[![temp-Imaget-S3i4-G.avif](https://i.postimg.cc/W1sFVRcv/temp-Imaget-S3i4-G.avif)](https://postimg.cc/VdHL9VNG)

5. **Pridėkite ir pozicionuokite pagrindinį tekstą** NUOLAIDA GALIOJA IKI KOVO 1 DIENOS **taip, kaip pateikta pavyzdyje.** Pagrindinio teksto dydis 14, šriftas MONTSERRAT, spalva juoda (kodas: #000000).
6. **Raginimo veikti tekstą** PIRK DABAR! **parašykite šriftu MONTSERRAT**, balta spalva (kodas #ffffff), dydis 18. Pritaikykite teksto efektą HALLOW.
7. **Pridėkite grafinį elementą** CANVA elemetų paieškoje įvedę raktinius žodžius RECTANGLE SHAPE. **Išsirinkite tinkamą ir pozicionuokite gale.**

*Grafinių elementų pozicionavimo (priekyje, gale) keitimas:*
[![temp-Image-QE6a-Re.avif](https://i.postimg.cc/2STq8HCB/temp-Image-QE6a-Re.avif)](https://postimg.cc/nXjV3GjH)

**8. Išsaugokite reklaminį vizualą.**

**Užduoties tikslas:** užduotis padės praktiškai pritaikyti įgytas teorines žinias apie soc. tinkluose publikuojamų reklaminių maketų kūrimą naudojant CANVA programą.

**Extra užduotis norintiems papildomo balo:**
https://www.instagram.com/reel/C2ek8bPNyiO/?igsh=ZDhuY3g1aHc0ZHV2 
<!--stackedit_data:
eyJoaXN0b3J5IjpbLTE1MjI1MDUxN119
-->