# Video turinio soc. tinklams kūrimas su CapCut: teksto efektai
[![temp-Image5l2p-Q3.avif](https://i.postimg.cc/Vs9HH31R/temp-Image5l2p-Q3.avif)](https://postimg.cc/c6Hmvkvg)

## Kodėl soc. tinkluose publikuojamuose vaizdo įrašuose reikalingas tekstas?

**Tekstas - komunikacijos priemonė**  
Tekstas - viena pagrindinių priemonių, padedančių perteikti žinutę ir informaciją stebėtojams. Nors video turinio kūrėjai dažnai sutelkia dėmesį į vaizdą ir garsą - teisingas teksto naudojimas gali pagerinti žinutės aiškumą ir sustiprinti vaizdo įrašo poveikį.

 **Aiškumo užtikrinimas**: tekstas padeda perteikti svarbiausią informaciją, ypač kai vaizdo turinyje kalbama greitu tempu arba pateikiama daug informacijos. Todėl teksto struktūrizavimas padeda stebėtojams lengviau suprasti pateikiamą informaciją.
    
**Išskirtinumo kūrimas**: pasirinkus unikalų šriftą ar teksto animaciją - galite pritraukti žiūrovo dėmesį ir sukurti įspūdį, kad turinys yra profesionalus ir aukštos kokybės. Gerai parinktas šriftas ir tekstų animacijos gali padėti turiniui išsiskirti iš kitų vaizdo įrašų.

## Teksto animacijų, šrifto ir spalvų reikšmė soc. tinklų vaizdo įrašuose

**Teksto animacijos suteikia dinamiškumo ir gali padėti susikurti emocinį ryšį su žiūrovu.** Žmonės natūraliai linkę reaguoti į judantį tekstą, todėl šie efektai padeda išlaikyti žiūrovo dėmesį.

**Judantis tekstas kaip emocinio tono kūrimas**: skirtingi teksto animacijų efektai gali sukurti tam tikrą nuotaiką arba padėti sustiprinti vaizdo įrašo turinį.

*Pavyzdžiui*:
**Lėtas „Fade“ efektas**: tinka rimtesniems, emociniams video, norintiems perteikti susikaupimą arba liūdesį.
**Greitas „Bounce“ efektas**: tinka energingiems ir linksmiems video, kuriuose rodomas pvz.: pramoginis turinys.
**„Typewriter“ efektas**: animacija, parodanti teksto atsiradimą, imituojant rašymo procesą. Tai labai efektyvu kūrybiniame turinyje, nes suteikia dinamiškumo ir padeda žiūrovui įsilieti į informaciją - jis skaito tekstą paraidžiui.
**„Slide In/Out“**: efektas dažnai naudojamas reklaminėse kampanijose, nes suteikia modernumo ir dinamiškumo pojūtį.

**Teksto dydis ir spalva** tiesiogiai veikia tai, kaip žiūrovas įsitraukia į vaizdo įrašą. Ne visi šriftai ir spalvos yra gerai matomi įvairiose platformose ar įrenginiuose, todėl svarbu pasirinkti kontrastingas spalvas ir tinkamą šrifto dydį. Teksto dydis neturi būti per didelis (kai netelpa į ekraną) arba per mažas (kai stebėtojui yra per sunku įskaityti tai, kas yra rašoma).

**Patarimas**: pasirinkite kontrastingas spalvas, kad tekstas būtų gerai matomas tiek tamsiame, tiek šviesiame fone. *Pavyzdžiui, balti šriftai tamsiame fone ir juodi šriftai šviesiame fone.*

**Teksto išdėstymas** vaizdo įrašuose svarbus, nes gali tiesiogiai paveikti žiūrovo patirtį ir įsitraukimą. Neteisingai pasirinkta pozicija gali padaryti tekstą sunkiai matomą arba trukdyti pagrindiniam vaizdui, o tinkamai išdėstytas tekstas gali padidinti įsitraukimą ir padėti perteikti žinutę aiškiai ir efektyviai.

**Ką reikia žinoti apie teksto išdėstymą?**
 - **Vaizdo kompozicija**: teksto pozicija turi atitikti vaizdo kompoziciją tam, kad nebūtų sumažinta vaizdo įrašo estetika ir aiškumas. Svarbu vengti uždengti svarbius vaizdinius elementus.
**Skaitymo patogumas**: tekstą turi būti lengva perskaityti, todėl  svarbu pasirinkti vietą, kuri būti aiški ir neužstotų svarbių vaizdo elementų.
**Teksto ilgis**: jei tekstas yra ilgas - jis gali užimti daugiau vietos ekrane, todėl reikia gerai apgalvoti, kur jį pozicionuoti arba kurioje vietoje tinkama tekstą trumpinti / skaidyti dalimis.

<br />[![temp-Image-HVMc-BI.avif](https://i.postimg.cc/DyBp7LS4/temp-Image-HVMc-BI.avif)](https://postimg.cc/0bK0f6d9)

**Šriftai ir jų įtaka vaizdo įrašams**:

**Šrifto pasirinkimas**
 - **Sans-serif**  šriftai (pvz., Arial, Helvetica) – modernūs, aiškūs, tinkami šiuolaikiniam turiniui.
 - **Serif šriftai**  (pvz., Times New Roman) – tradiciniai, tinkami naujienų, edukaciniams video.
 - **Dekoratyviniai šriftai**  – kūrybiniams ir unikaliems video, pavyzdžiui, socialinių tinklų iššūkiams, reklaminėms kampanijoms.

## Teksto efektai, šriftas, šablonai, automatiniai subtitrai, animacijos montuojant vaizdo įrašus su CapCut

**Kaip pridėti tekstą?**
<br />[![temp-Imagego0-KZC.avif](https://i.postimg.cc/XYYKLP7p/temp-Imagego0-KZC.avif)](https://postimg.cc/nCNQc0mJ)
<br />[![temp-Imager-Zw-QTo.avif](https://i.postimg.cc/PqBmtrbw/temp-Imager-Zw-QTo.avif)](https://postimg.cc/qtxtwr5J)

**Kaip pakeisti teksto šriftą?**
<br />[![temp-Imagezt-X2so.avif](https://i.postimg.cc/pLMbnD2G/temp-Imagezt-X2so.avif)](https://postimg.cc/0bnHTKKD)

**Kaip naudoti teksto šablonus (presets)?**
<br />[![temp-Image-Gx-PYni.avif](https://i.postimg.cc/cCWwn9b1/temp-Image-Gx-PYni.avif)](https://postimg.cc/1nW8xHSb)

**Kaip tekstui pridėti animacijas?**
<br />[![temp-Image-Gx-PYni.avif](https://i.postimg.cc/cCWwn9b1/temp-Image-Gx-PYni.avif)](https://postimg.cc/1nW8xHSb)

**Kaip pridėti automatinius subtitrus (captions)? Kaip importuoti subtitrus iš kitos platformos?**
Plačiau apie subtitrų importavimą iš kitos platformos: https://www.youtube.com/watch?v=PHyzxofiWo0
<br />[![temp-Image-ZQh-Eaa.avif](https://i.postimg.cc/v87Wsy44/temp-Image-ZQh-Eaa.avif)](https://postimg.cc/PNxLWBzH)

## Užduotis: sukurkite iki 30 sekundžių trukmės vaizdo įrašą, skirtą pasirinktai soc. tinklų platformai (pvz.: Instagram reels). Panaudokite įgytas žinias apie tekstą, montuojant video CapCut programa.

**Užduoties eiga:**

**1. Pasirinkti temą,** pvz.: miškas, jūra, kalnai. Surasti tinkamą vaizdo įrašą CANVA elementų skiltyje (video) į paiešką įvedant reikiamą raktinį žodį, pvz.: forest.
**2.  Importuoti 1 vaizdo įrašą į CapCut.**
**3. Pridėti muzikinį takelį** (iš CapCut programoje esančių). Svarbu, kad muzikinis fonas atitiktų vaizdo įrašo energiją ir nuotaiką.
**4. Pridėti tekstą:** *Tikėkite, kad galite, ir pusė kelio jau bus įveikta. Theodore'as Rooseveltas*
**5. Pakeisti teksto spalvą.**
**6. Pakeisti teksto šriftą.**
**7. Pridėti tekstui animaciją.**
**6. Išsaugoti vaizdo įrašą.**

**Užduoties tikslas:** pritaikyti įgytas teorines žinias apie pagrindines vaizdo įrašų montavimo CapCut programa funkcijas.

**Extra užduotis, norintiems papildomo balo:** https://www.instagram.com/reel/DD9e4qgsLsA/?igsh=MTZ3NjA4bmRnaTFjeg== 
<!--stackedit_data:
eyJoaXN0b3J5IjpbLTYxMDc2MzUyNF19
-->
