# Soc. tinklų strategija, struktūrizuotas vaizdo įrašo pasakojimas bei Canva ir CapCut integracija

**Strategija komunikacijai soc. tinkluoja reikalinga, nes ji padeda:**
 - sistemingai pasiekti tikslus,
 - kurti nuoseklų ir įtraukiantį turinį,
 - optimizuoti išteklius,
 - kurti efektyvią komunikaciją tikslinei auditorijai.

**Be aiškios strategijos** socialiniai tinklai gali tapti nesuderinta ir netikslinga veikla, kurios rezultatai neaiškūs arba nepasiekia norimų rezultatų.

## Kaip sukurti efektyvią komunikacijos soc. tinkluose strategiją?

 1. **Išsigryninkite komunikacijos soc. tinkluose tikslus.** Pvz.: žinomumo didinimas, pardavimų auginimas, vartotojų įsitraukimas.
 2. **Nusistatykite tikslinę auditoriją.** Kiekvienas prekės ženklas turi savo auditoriją, todėl svarbu suprasti, kas produktą ar paslaugą naudoja. Tai gali apimti demografinius duomenis (amžius, lytis, vietovė) ir psichografinius duomenis (interesai, gyvenimo būdas, vertybės).
 3. **Išsirinkite soc. tinklų platformas, kuriose komunikuosite kurdami turinį.** **Platformų pasirinkimas**:
-   **Facebook**: prekės ženklams, kurie nori pasiekti plačią auditoriją, ypač 25–45 metų amžiaus vartotojus.
-   **Instagram**: tinkama norint pasiekti jauną auditoriją (16-34 metų).
-   **LinkedIn**: tinkama B2B (Business to Business) komunikacijai, profesionalams, įmonių pristatymui ir darbo skelbimams.
-   **TikTok**: tinka kūrybingam, pozityviam turiniui ir auditorijai iki 30 metų.
-   **YouTube**: ilgalaikiam turiniui, tinka prekės ženklo pasakojimams ir produktų apžvalgoms.
4. **Susikurkite aiškų ir konkretų turinio planą** (pvz.: mėnesiui į priekį). Turinio planas turi atitikti tikslus ir auditorijos poreikius.
5. **Išsigryninkite vizualinę ir žodinę kryptį** (spalvos, šriftai, logotipas) ir kalbėjimo toną (draugiškas, profesionalus). Nuosekli vizualinė ir žodinė komunikacija padeda sukurti aiškų ir atpažįstamą prekės ženklo įvaizdį.
6. **Analizuokite komunikacijos soc. tinkluose rezultatus.** Turint aiškią strategiją - galima nustatyti, kurie veiksmai buvo efektyvūs ir pasiekė geriausius rezultatus. Tai leidžia atlikti korekcijas ir nuolat tobulinti socialinių tinklų valdymą.

## **Vaizdo įrašo pasakojimo struktūra**

**Pagrindiniai pasakojimo elementai**:

 - **Pradžia**  – svarbu sužadinti žiūrovo dėmesį per pirmas 5-10 sekundžių. Pavyzdžiui: transliuoti neįprastą vaizdą, užduoti intriguojantį klausimą, pateikti kontraversišką citatą.
 - **Dėstymas**  – šioje dalyje vystomas pasakojimas: pateikiama informacija ir žiūrovas pradeda gilintis / suprasti turinį.
 - **Pabaiga**  – išvada ar veiksmas, kuriuo baigiasi vaizdo įrašas. Dažnai tai kvietimas veikti (CTA - Call to Action) arba aiškus pasakojimo užbaigimas.

**SVARBU**
 - Kiekviena scena turi turėti aiškią žinutę ir įsitraukimą skatinančius elementus (pvz.: tekstą, veiksmą, emocijas).
 - Vaizdo turinio trukmės pasirinkimas priklauso nuo soc. tinklų platformos ir tikslinės auditorijos, todėl svarbu teisingai pasirinkti tempo ir informacijos pateikimo balansą.

## **Tempo ir ritmikos valdymas**

**Kas yra tempas ir kodėl jis svarbus vaizdo pasakojime?**

**Greitas ir lėtas tempas**  – tempas veikia žiūrovo įsitraukimą ir pasakojimo ritmą. Kuo greitesnis tempas - tuo daugiau energijos ir dinamikos, tačiau per greitas tempas gali prarasti aiškumą. Lėtesnis tempas suteikia daugiau laiko apmąstymams, tačiau gali pasirodyti nuobodus. Svarbu atrasti balansą.

**Judėjimas**: vaizdo įrašo vaizdų greitis ir perėjimai tarp scenų vaidina svarbų vaidmenį tempo kūrime. Perėjimai tarp klipų turėtų atitikti bendrą vaizdo ritmo intensyvumą, kelti susidomėjimą. Svarbu nepersistengti - žiūrovui gali būti sunku žiūrėti, jeigu matomas didelis kiekis perėjimų.

## **Muzika ir garsas vaizdo įraše**

**Muzika gali padėti kurti emocinį ryšį su žiūrovu,** todėl svarbu pasirinkti tokį garso takelį, kuris atlieptų ne tik pasakojimo tipą, tačiau ir tikslinės auditorijos poreikius.
    
**Emocijos ir nuotaikos kūrimas**: muzika gali būti naudojama kaip stiprus emocinis įrankis. Pvz.: dramatiškiems momentams tinkama lėta ir įtempta muziką, o energingiems – greitesni, dinamiški ritmai.

**Muzika, vaizdo tempas ir tekstas**: muzika turi papildyti pasakojimo tempą ir nuotaiką, o garso efektai ir pauzės - sustiprinti vizualinį poveikį.

## Canva ir CapCut: integracija

 - Naudojantis **Canva galima sukurti viršelį** pvz.: vaizdo įrašui, kuris bus publikuojamas Instagram. Šis aspektas vertingas, žinant, jog Instagram svarbu vizualinis tinklelio pateikimas.
 - **Canva turi** didelį kiekį **elementų** (nuotraukų, vaizdo įrašų, grafinių elementų), **kuriuos galima naudoti montuojant video CapCut programoje.**
 - Naudojant **Canva galima sukurti** kelis **maketus, kuriuos** išsaugojus ir įkėlus į CapCut **galima susieti tarpusavyje, montuojant vaizdo įrašą CapCut programoje** (pvz.: pridėti muziką, perėjimus ir kitus elementus.

## Užduotis: sukurkite socialinių tinklų komunikacijos strategiją pasirinktam prekės ženklui.

**Užduoties eiga:**
 1. **Išsigryninkite X prekės ženklo komunikacijos soc. tinkluose tikslus. Tikslai turi būti 3-5. Atsakymus pateikite su argumentais, kodėl išsikelti tikslai reikalingi.** Pvz.: 1. Kadangi X prekės ženklas dar nėra plačiai žinomas Lietuvoje - pagrindinis tikslas bus žinomumo didinimas.
 2. **Nustatykite X prekės ženklo tikslinę auditoriją.** Tikslinė auditorija turi apimti demografinius duomenis (amžius, lytis, vietovė) ir psichografinius duomenis (interesai, gyvenimo būdas, vertybės).
 3. **Nustatykite soc. tinklų platformas, kuriose X prekės ženklas komunikuos kurdamas turinį.** Pasirinkite bent 2 socialinių tinklų platformas ir išsamiai aprašykite, kodėl pasirinkote būtent jas.
 4. **Susikurkite aiškų ir konkretų komunikacijos pasirinktuose soc. tinkluose savaitės trukmės turinio planą.**
*Pavyzdys*:
[![temp-Imageda2-HNx.avif](https://i.postimg.cc/FF2CzNpN/temp-Imageda2-HNx.avif)](https://postimg.cc/dDjjSMgx)

 5. **Išsigryninkite vizualinę ir žodinę kryptį** (spalvos, šriftai, logotipas) ir kalbėjimo toną (pvz.: draugiškas, profesionalus). Išsamiai argumentuokite pasirinkimus. 
 6.  **Pateikite, kokiais būdais analizuokite komunikacijos soc. tinkluose rezultatus.** Pvz.: kadangi komunikacija bus vykdoma Instagram ir Facebook, todėl rezultatai bus analizuojami pasitelkiant Instagram ir Facebook Insights.

**Užduoties tikslas:** įtvirtinti ir panaudoti įgytas žinias apie komunikacijos strategijos soc. tinkluose rengimą.

*Pastaba: paskaitos pabaigoje dėstytojas paklausia studentų apie tai, ką aktualu kartoti 14 paskaitos metu.* 
<!--stackedit_data:
eyJoaXN0b3J5IjpbLTk2MDMyNjQxOF19
-->