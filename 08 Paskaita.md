# Vaizdo įrašų soc. tinkluose galia: įtraukiantis, paveikus ir pajamas generuojantis video turinys.

## Vaizdo įrašai soc. tinklams: kas tai ir kodėl verta kurti?

Neilgos trukmės **vaizdo įrašai,** skelbiami socialiniuose tinkluose (pvz.: Facebook, Instagram, TikTok, LinkedIn ir pan.), **talpinami siekiant pritraukti vartotojų dėmesį, skatinti diskusijas, dalijimąsi, pardavimus ar kitą veiksmingą įsitraukimą.**

Socialinių tinklų **vaizdo įrašai tapo neatskiriama soc. medijų dalimi**, nes puikiai tinka prekės ženklo ar paslaugų teikėjo populiarumo didinimui. Vadinasi, ir **pajamų generavimui.**

[![temp-Image-C3k7fg.avif](https://i.postimg.cc/C5PnFpX5/temp-Image-C3k7fg.avif)](https://postimg.cc/gLh2DQYb)

## **Vaizdo įrašų galia socialiniuose tinkluose**

 1. **Dėmesio pritraukimas**: vaizdo įrašai stebėtojams yra patrauklesni nei tekstas ar nuotraukos, nes jie suteikia vartotojui vizualinį ir emocinį įspūdį.
 2. **Psichologinis poveikis**: vaizdo įrašuose matomi vaizdai, garsai, judesiai ir muzika gali veikti emocijas ir lemti sprendimus.
Pavyzdžiui: informatyvus, mokomasis vaizdo įrašas pritrauks naujų žmonių (sekėjų), kurie matys kalbėtojo kompetenciją ir žinias. Tikėtina, kad sekėjas galiausiai taps pirkėju.
3. **Pajamų generavimas**: įvairūs vaizdo įrašai, kuriame matomas produktas / prekė / paslauga ir teigiama vartotojų patirtis skatina pardavimus.


## **Vaizdo įrašų soc. tinkluose panaudojimo galimybės**

-   **Pajamų generavimas**: prekės ženklai kuria reklaminį vaizdo įrašų turinį soc. tinklams. Vaizdo įrašai, kuriuose matomas produkto / prekės / paslaugos vartojimas ir teigiama patirtis generuoja pardavimus.
-   **Žinomumo didinimas**: prekės ženklai kreipiasi į nuomonės formuotojus, prašydami sukurti paveikų vaizdo įrašą soc. tinklams. Tokiu būdu prekės ženklai generuoja pajamas, pasitelkdami influencerių kuriamą reklamą.
-   **Saviraiška**: kūrėjai kuria vaizdo įrašus nesitikėdami generuoti pajamų ar skleisti žinios apie produktus. Dažniausiai tai būna edukacinis arba humoristinis turinys.

[![temp-Imagee-Od-Qw0.avif](https://i.postimg.cc/y8S3z5P6/temp-Imagee-Od-Qw0.avif)](https://postimg.cc/WdT1G5Cx)

**ĮDOMU:**
 - YouTube kiekvieną minutę įkeliama daugiau nei **500 valandų video turinio;**
 - TikTok per mėnesį vartotojai peržiūri **daugiau nei 1 milijardą** vaizdo įrašų;
 - Instagram vaizdo įrašai **sudaro net 60% viso turinio**, kuris publikuojamas šioje soc. tinklų platformoje.
 - Facebook vaizdo įrašai **užima 80%** viso Facebook srauto.

## **Svarbu atkreipti dėmesį, norint sukurti įtraukiantį video turinį soc. tinklams**:

 - **Trukmė**: trumpi, dinamiški įrašai (iki 90 sekundžių) dažnai kelia didesnį susidomėjimą ir lengviau išlaiko dėmesį, lyginant su video turiniu, kurio trumė daugiau nei 90 sekundžių.
 - **Autentiškumas**: vartotojai labiau įsitraukia į „tikras“ istorijas, o ne į apdorotą, nugludintą, realybės neatitinkantį turinį.
 - **Humoras**: veikia stipriai, generuoja daug vartotojų aliekamų veiksmų (like, share, comment), todėl kelia soc. tinklų paskyrų / puslapių pasiekiamumą.
 - **Iššūkiai, grotažymės (*EN: hashtags*) ir konkursai**: pavyzdys - TikTok iššūkiai, kurie skatina vartotojus kurti turinį pagal tam tikras temas *arba* grotažymės aprašyme, dėl kurių vartotojai gali rasti jiems aktualų turinį (pvz.: #sportas nukreipia vartotoją į soc. tinklų turinį, kuris atspindi sporto tematiką).
 - **Paskirtis ir tikslas**: kurdami video turinį soc. tinklams atsakykite į klausimą *kodėl kuriamas video turinys?* Pvz.: siekiama informuoti / parduoti / edukuoti / pralinksminti auditoriją).
 - **Tikslinė auditorija**: išsigryninkite tikslinę auditoriją (amžius, lytis, lokacija, interesai). Tai padės kurti video turinį, kuris atlieps auditorijos poreikius. Kai video turinys atliepia auditorijos poveikius paskyra / profilis auga, plečia klientų ratą ir generuoja pajamas.
 - **Kūrybiniai metodai**:
    -   „Storytelling“: Pasakojimas per istorijas (EN: story), kurios atskleidžia emocijas, veiksmą, poziciją, vertybes, privalumus.
    -   Vizualinė ir garsinė kompozicija: muzikinis takelis, tekstas, vaizdas turi atliepti video turinio tikslą ir auditorijos poreikius.
    -   Raginimas veikti (EN: Call-to-action (CTA)): skatinti vartotojus atlikti veiksmus, kurie kelia profilio / paskyros pasiekiamumą (pvz.: dalintis, komentuoti, pirkti, sekti, spausti patinka).

[![temp-Image-ARnn-GC.avif](https://i.postimg.cc/hGLJXd6H/temp-Image-ARnn-GC.avif)](https://postimg.cc/FfKFq79Z)

## Tendencijos ir ateities perspektyvos

 - **Dirbtinis intelektas**: dirbtinio intelekto galimybės, kuriant ir redaguojant video turinį. Pvz.: CAPTIONS programėlė, kuri automatiškai atpažįsta lietuvių kalbą ir generuoja titrus vaizdo įrašams. Titrai vaizdo įrašams naudingi todėl, kad vartotojas gali žiūrėti video turinį be garso.
-   **Virtualios realybės (EN: VR (virtual reality)) galimybės ir įtaka**: 360 laipsnių video įrašai, kurie suteikia žiūrovams galimybę pasinerti į vaizdą ir „naršyti“ aplinką.
Pavyzdys: „Coldplay“ ar „Travis Scott“ naudoja VR, kad jų koncertai būtų filmuojami 360 laipsnių formatu, taip suteikiant galimybę žiūrovams pasinerti į tiesioginį koncertą, kad ir kur jie būtų.
-   **Socialinė atsakomybė ir etiketas**: socialiniai tinklai keičiasi, todėl keičiasi ir video turinio komunikacijos normos bei atsakomybė. Tai apima sąmoningą elgesį, kai vartotojai ar organizacijos atsižvelgia į savo veiksmų poveikį stebėtojams, bendruomenei ir aplinkai. Video turinys kuriamas atsakingai, laikantis etikos standartų ir prisiimant atsakomybę už teisingą informaciją.

## Populiariausi soc. tinklai Facebook (2,9 milijardo aktyvių vartotojų per mėnesį) ir Instagram (apie 2 milijardai aktyvių vartotojų per mėnesį): statistika

**Facebook video turinys: įsitraukimas ir reakcijos**[![temp-Image-VQjfd-P.avif](https://i.postimg.cc/PxM8RwMm/temp-Image-VQjfd-P.avif)](https://postimg.cc/CBz1ZdX1)
- **Pasiekiamumas**: vaizdo įrašai Facebook'e vidutiniškai 135% labiau pasiekiami lyginant su įprastais tekstiniais įrašais (EN: posts).
-   **Video turinys Facebook generuoja 59% daugiau įsitraukimo lyginant su kitais įrašų (EN: posts) formatais**: vadinasi, vartotojai labiau linkę komentuoti, dalintis ir reaguoti į video turinį lyginant jį su kitais įrašų formatais (pvz.: nuotraukomis, tekstais).
-   **„Facebook Live“ transliacijos**: „Live“ video transliacijos generuoja apie  **6 kartus daugiau įsitraukimo**  lyginant su tekstų ar nuotraukų publikavimu. Tai rodo, kad tiesioginės transliacijos skatina aktyvesnį žiūrovų įsitraukimą ir yra svarbus reklamos įrankis.

**Instagram video turinys: įsitraukimas ir reakcijos**
[![temp-Imagerol-Hz-G.avif](https://i.postimg.cc/htJTthSB/temp-Imagerol-Hz-G.avif)](https://postimg.cc/5XV6P4Y7)
-   **Video turinys gauna 49% daugiau įsitraukimo nei nuotraukos**: vadinasi, vartotojai labiau linkę komentuoti, dalintis ir reaguoti į video turinį lyginant jį su nuotraukomis, kurios publijuojamos Instagram.
-   **Reels generuoja iki 22% daugiau įsitraukimo nei įprasti įrašai (EN: postai)**: prekės ženklai, kurie kuria Reels, gali pasiekti platesnę auditoriją, nes šis formatas yra prioritetizuojamas Instagram algoritmo.
-   **Tikslinė auditorija ir populiarūs formatai**: 67% Instagram vartotojų praleidžia daugiau nei 30 minučių per dieną naršydami šiame socialiniame tinkle, o video turinys dažnai būna viena iš pagrindinių priežasčių, kodėl vartotojai naudojasi Instagram.
-   **Instagram Stories vaizdo įrašai**: Instagram Stories vaizdo įrašų trukmė ribojama, tačiau vartotojai dažnai žiūri kelias istorijas iš eilės, todėl trumpos ir nuoseklios istorijos gali būti veiksmingos.

## Sėkmingo video turinio soc. tinkluose analizė

**„Old Spice“ reklama - virusinis hitas**
Reklamos pavyzdys: https://www.youtube.com/watch?v=HeVR2wMwFno 
[![temp-Imagei-Ea-ZOm.avif](https://i.postimg.cc/CMQKL7dR/temp-Imagei-Ea-ZOm.avif)](https://postimg.cc/4npGWz6G)

Kodėl „Old Spice“ tapo virusiniu kitu?
 - Neįprastas požiūris: „Old Spice“ reklamos itin humoriškos.
 - Vyrams ir moterims: reklamos sukurtos taip, kad pritraukia tiek vyrus, tiek moteris. Reklamose matomas humoras skatina žmones dalintis reklama.
 - Dinamika ir greitis: reklamose matoma greita kadrų kaita ir neįprastos situacijos.
 - Stiprus vizualinis stilius: reklamose naudojami drąsus, įsimenamumą kuriami vaizdai.
 
**TikTok iššūkiai: virusiniai šokiai**
Pavyzdys: https://www.youtube.com/shorts/X-0sQrh0ue0 

Kas lemia TikTok šokių sėkmę soc. tinkluose?
 - Trumpas formatas ir paprastumas: TikTok šokiai dažnai paprasti ir lengvai išmokstami įvairaus amžiaus žmonėms.
 - Muzikinis takelis: TikTok yra viena pagrindinių muzikos atradimo platformų, kurioje naudojamos populiarios dainos ir kūriniai, o šokiai dažnai pritaikomi prie aktualių hitų.
 - Globalus dalijimasis: TikTok suteikia unikalią galimybę vartotojams dalintis šokiais, todėl jie pasiekia TikTok vartotojus įvairiose pasaulio šalyse.
 - TikTok dueto funkcija: funkcija leidžia vartotojams kurti vaizdo įrašus, kuriuose jie gali šokti kartu su kitais vartotojais, net jeigu yra skirtingose pasaulio vietose. Tai skatina bendruomenės kūrimą.

**Instagram influencerė Inidė Jasnauskaitė, kurios vaizdo įrašai generuoja didžiulį įsitraukimą ir pajamas.**
Pavyzdys: https://www.youtube.com/shorts/1yqed0orOPE 

Kodėl video turinys lėmė Lietuvos influencerės - Inidės Jasnauskaitės - populiarumą soc. tinkluose?
 - Autentiškumas ir savitumas: išskirtiniai video turinio scenarijai, kokybiškas montažas ir originalūs reklamos pateikimai video turinio pagalba.
 - Interaktyvumas: sekėjai raginami žaisti žaidimus, užduoti klausimus, dalyvauti iššūkiuose. Tai padėjo sukurti bendruomenę.
 - Mados turinys: vaizdo įrašai dažnai apima makiažo, drabužių ir stiliaus patarimus, kurie ne tik įkvepia, bet ir suteikia stebėtojams galimybę pasinerti į Inidės asmeninį pasaulį.
 - Muzikos ir trendų integravimas: intuityvus prisitaikymas prie populiarių dainų ir iššūkių, todėl turinys dažnai atspindi tendencijas.

## **Užduotis:** išanalizuoti video reklamą, atsižvelgiant į pagrindinius įtraukaus video turinio soc. tinkluose aspektus.

**Peržiūrėkite video reklamą ir atsakykite į pateiktus klausimus: https://www.instagram.com/reel/DDbpXCINmYa/** 

 1. Ar reklamos trukmė ne per ilga? Ar reklama sulaiko dėmesį ir kelia susidomėjimą? Kokie būdai padeda reklamai sulaikyti dėmesį? *Pvz.: siužeto netikėtumas, kadrų kaita, aktuali muzika ir pan.*
 2. Ar reklama atrodo autentiška? Ar stebėtojai gali susitapatinti su reklamoje matomais vaizdais? Ar reklamos siužetas atitinka realybėje pasitaikančias istorijas? O gal tai nerealus, nugludintas turinys, kuris neatspindi stebėtojų kasdienybės?
 3. Ar reklama stengiasi paveikti stebėtojų jausmus ir emocijas? Ar reklamoje matoma humoristinė situacija, o gal kaip tik reklama kelia liūdesį? Ar reklama skatina stebėtojus dalintis, komentuoti?
 4. Ar reklamos aprašyme matomos grotažymės? Jei taip - ką grotažymės leidžia suprasti? *Pvz.: matoma grotažymė NIKE, kuri leidžia suprasti, kad video turinyje bus matomas NIKE produktas.*
 5. Koks galėtų būti video reklamos tikslas? Ar jis aiškiai iškomunikuojamas? *Pvz.: siekiama informuoti / parduoti / edukuoti / pralinksminti auditoriją.*
 6. Ar kuriant reklamą buvo atsižvelgta į reklamuojamo produkto tikslinės auditorijos poreikius/gyvenimo būdą? *Pvz.: reklamuojami NIKE bėgimo bateliai, rodomas jų patogumas, lengvumas, kadangi bateliai moteriški - tikslinė auditorija yra moterys. Reklamoje atsižvelgta į moterų poreikius, nes dažniausiai moterys, kurios renkasi bėgimo batelius atsižvelgia į jų patogumą, lengvumą ir išvaizdą.*
 7. Ar vizualinė ir garsinė kompozicija atitinka reklamos emociją ir nuotaiką? *Pvz.: atitinka, nes muzikinis takelis pozityvus, kadrai greitai keičiasi, todėl stebėtojas išlaiko dėmesį.*
 8. Apibendrinus atsakytus klausimus parašykite savo nuomonę: reklama paveiki ar nepaveiki?

**Užduoties tikslas:** įtvirtinti įgytas teorines žinias apie vaizdo įrašų soc. tinkluose galią, t.y. įtraukumą ir paveikumą.
<!--stackedit_data:
eyJoaXN0b3J5IjpbLTg4ODcxOTI2M119
-->