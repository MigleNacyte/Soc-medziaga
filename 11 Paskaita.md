# Video turinio soc. tinklams kūrimas su CapCut: garsas montuojant vaizdo įrašus.

## **Garsas ir socialiniai tinklai: kodėl garsas svarbus ir reikalingas?**

**Garsas ir vaizdas – kaip jie dirba kartu?**

 - **Emocinis poveikis**: muzika ir garsai gali sukurti ar sustiprinti emocinę žiūrovų reakciją. Pvz.: greita ir energinga muzika gali sukelti jaudulį, nekantrumo jausmą. Lėta muzika ar melancholiškas fonas gali skatinti ramybę, liūdesį, susimąstymą.
 - **Pasakojimo stiprinimas**: garsas padeda sustiprinti istorijos pasakojimą, pvz.: garsūs žingsniai gali sustiprinti įtampą ar intrigą vaizdo įraše.

**Algoritmai ir garsas**

-   **Kaip muzikinis fonas veikia pasiekiamumą socialiniuose tinkluose**:
    -   Socialiniuose tinkluose, ypač  **TikTok**  ir  **Instagram**, svarbu vartotojų įsitraukimas į turinį. Garsas - populiari muzika - gali tapti esminiu veiksniu, padedančiu video turiniui pasiekti didesnį peržiūrų skaičių. Vartotojai dažnai ieško ir naudoja muziką, kuri yra populiari arba aktuali esamuoju metu.
    -   **TikTok**: šioje platformoje populiari muzika ar garsas padidina šansą vaizdo įrašui tapti VIRAL (virusiniu) tikimybę. Todėl rekomenduojama atsižvelgti į tendencijas tam, kad būtų sugeneruota daugiau peržiūrų.
    -   **Instagram Reels**: Instagram taip pat naudoja muzikinį takelį kaip vieną iš pagrindinių įsitraukimo rodiklių. Algoritmai dažnai rodo turinį, kuriame naudojama populiari muzika.

**Muzika ir turinio kontekstas**:

-   **Autentiškumo kūrimas, pasitelkiant muzikinį foną**:
    -   Pasirinkus tinkamą muzikinį foną - galima padidinti vaizdo turinio autentiškumą. Garsai, atitintys tam tikrą nišą (pvz.: „gaming“ turinyje naudojami specifiniai žaidimų garsai, o kelionių vaizdo įrašuose naudojami gamtos garsai) gali padėti pasiekti tikslinę auditoriją ir sukurti stipresnį ryšį su žiūrovu.

## **Muzika kaip įrankis emocijai sukurti**

   **Muzikos žanrai ir jų poveikis emocijai**:
    -   **Klasikinė muzika**: dažnai naudojama emocingoms temoms (pvz.: kelionių dokumentika, asmeninės istorijos).
    -   **Pop muzika**: naudojama linksmiems, energingiems video (pvz.: pramoginis turinys).
    -   **Elektroninė muzika**: naudojama aukšto energijos lygio turiniui, kuriame žiūrovas turi būti aktyvus ir susikoncentravęs (pvz.: technologijų apžvalgos, technologijų naujienas apžvelgiantis turinys).

**Garsai ir jų efektyvumas**:
-   **Subtilūs garsai**, pvz.: gamtos atgarsiai (vėjas, paukščių čiulbėjimas) gali prisidėti prie vaizdo įrašo autentiškumo.
-   **Įspūdingi garsai**: intensyvūs, staigūs garsai gali būti naudojami siekiant išgąsdinti ar nustebinti žiūrovą (pvz.: siaubo video efektai).

## **Voice-over ir jo svarba**

**Voice-over (balso įrašymas)**  – tai pasakojimas arba komentaras, pateikiamas per vaizdo įrašą.

 - **Instrukcijos ir edukacija**: voice-over dažnai naudojamas edukaciniame turinyje, kai reikia paaiškinti sudėtingus dalykus ar pristatyti produktus.
 - **Istorijų pasakojimas**: istorijų pasakojimas, pasitelkiant voice-over, stebėtojus įtraukia į asmeninį pasakotojo gyvenimą / jauseną / nuotaiką. Tai sustiprina žiūrovų ir reakciją į turinį.

## **Garso efektai**:

**Garso efektai – tai visi papildomi garsai,** kurie nesusiję su pagrindiniu dialogu ar muzika, tačiau prideda papildomos reikšmės (pvz.: durų skambutis, vaizdo įrašų atkarpų perėjimo garsai ir pan.)

**Kada ir kaip juos naudoti?**
Tikslingai pritaikyti garso efektai gali padėti sužadinti emocijas žiūrovui arba sustiprinti įsitraukimą / išlaikyti dėmesį, žiūrint vaizdo įrašus, publikuotus soc. tinkluose.

## **Populiariausi šaltiniai muzikos ir garso efektų ieškotojams**

 1. **TikTok audios library**: specifiniai garsai ir dainos, kuriuos leidžiama naudoti TikTok vartotojams.
 2. **Instagram audio library**: specifiniai garsai ir dainos, kuriuos leidžiama naudoti Instagram vartotojams
 **3. CapCut muzikos ir garsų efektų archyvas:** CapCut turi didelę bazę nemokamų muzikinių takelių ir garso efektų video turiniui.

## Svarbu atminti

 - Garsas – tai ne tik fonas, tai svarbi vaizdo įrašo dalis, kuri gali stipriai paveikti žiūrovo emocinę reakciją ir įsitraukimą.
 - Socialiniuose tinkluose garsas vaidina ypatingą vaidmenį, jis gali prisidėti prie vaizdo įrašo pasiekiamumo ir popularumo.
 - Tinkamai parinktas muzikinis takelis ir garso efektai gali ne tik pagerinti vaizdo turinio patyrimą, bet ir suteikti didesnį kūrybinį potencialą.

## Muzikinis takelis, garso efektai ir voice-over su CapCut

 **- Kaip pridėti muzikinį foną, montuojant vaizdo įrašą?**
 [![temp-Image-Lqw-Ch-C.avif](https://i.postimg.cc/Dzd4ryQL/temp-Image-Lqw-Ch-C.avif)](https://postimg.cc/f3ybZsrR)
 [![temp-Imagem-UYK48.avif](https://i.postimg.cc/B6SLM9Ny/temp-Imagem-UYK48.avif)](https://postimg.cc/McLppLCb)
 
 **- Kaip vaizdo įrašui pridėti garso efektus?**
[![temp-Image-D2l-Du-W.avif](https://i.postimg.cc/pL64xzmX/temp-Image-D2l-Du-W.avif)](https://postimg.cc/rD5QNdGv) [![temp-Image-XWw-Rg-G.avif](https://i.postimg.cc/QtLzKDg2/temp-Image-XWw-Rg-G.avif)](https://postimg.cc/sBcmbtNm)

 **- Kaip vaizdo įrašui pridėti voice-over?**
 [![temp-Image-VZBAYC.avif](https://i.postimg.cc/054wYNKK/temp-Image-VZBAYC.avif)](https://postimg.cc/t7hJyp59)
 
 **- Kaip įkelti savo garso takelį į CapCut?**
 [![temp-Imageps-DMmj.avif](https://i.postimg.cc/FzvsZ2vq/temp-Imageps-DMmj.avif)](https://postimg.cc/k6jmMYBF)
 [![temp-Imagee-Gh-MDL.avif](https://i.postimg.cc/66VQ35LN/temp-Imagee-Gh-MDL.avif)](https://postimg.cc/Wt3VYVH9)
 
 **- Kaip išsaugoti vaizdo įrašą?**
[![temp-Image-FZlt82.avif](https://i.postimg.cc/pTs9SG6d/temp-Image-FZlt82.avif)](https://postimg.cc/0MJ2Mfxg)
[![temp-Image-Ua-R7ty.avif](https://i.postimg.cc/kGDVPQ0v/temp-Image-Ua-R7ty.avif)](https://postimg.cc/cty1Qn4v)

## Užduotis: sukurkite iki 60 sekundžių trukmės vaizdo įrašą, skirtą pasirinktai soc. tinklų platformai (pvz.: Instagram reels). Panaudokite įgytas žinias apie garsą, montuojant video CapCut programa.

**Užduoties eiga:**

**1. Pasirinkti temą,** pvz.: sveikatingumas, kelionės, mada, technologijos, kasdienio gyvenimo akimirkos ir pan. Jeigu reikia vaizdo įrašų - jų galite ieškoti soc. tinkluose arba CANVA elementų skiltyje (video) į paiešką įvedant reikiamą raktinį žodį, pvz.: travel.
**2.  Importuoti 2 vaizdo įrašus į CapCut.**
**3. Pridėti muzikinį takelį** (iš CapCut programoje esančių). Svarbu, kad muzikinis fonas atitiktų vaizdo įrašo energiją ir nuotaiką.
**4. Pridėti bent vieną garso efektą** (iš CapCut programoje esančių).
**5. Pridėti bent 10 sekundžių trukmės voice-over,** tinkantį vaizdo įrašo temai. Pvz.: vaizdo įrašas apie kelionę prie Juodosios jūros, vaizdo įraše matoma Juodosios jūros augalija, todėl voice-over galėtų būti toks: *Juodosios jūros augaliją sudaro daugiausia dumbliai – raudonieji, rudieji, žalieji. Gyvūnija panaši į Viduržemio jūros, tik dėl gerokai mažesnio druskingumo negausi ir mažiau rūšių.*
**6. Išsaugoti vaizdo įrašą.**

**Užduoties tikslas:** pritaikyti įgytas teorines žinias apie pagrindines vaizdo įrašų montavimo CapCut programa funkcijas.


<!--stackedit_data:
eyJoaXN0b3J5IjpbLTU1MTg3MTcxM119
-->