# Video turinio soc. tinklams kūrimas su CapCut: perėjimai ir efektai montuojant vaizdo įrašus.

## **Video turinys socialiniuose tinkluose: reikalavimai.**

Norint sukurti vaizdo įrašą, kuris atitiktų tam tikro socialinio tinklo reikalavimus, **svarbu žinoti ne tik video turinio dydį ir trukmę, bet ir formatą bei orientaciją.** Kiekviena platforma turi savus standartus, kurie užtikrina, kad video būtų optimizuotas pagal vizualinę kokybę ir įkėlimo greitį.

## **TikTok:**

   **Video formatas**: Vertikalus (9:16).
-   **Rekomenduojama rezoliucija**: 1080 x 1920 px.
-   **Video trukmė**: Nuo 15 sek. iki 3 min.
-   **Failo dydis**: Iki 287.6 MB.
-   **Rekomenduojamas failo tipas**: MP4, MOV.
    
*TikTok platforma orientuota į mobilųjį naudojimą. Tai reiškia, kad dažniausiai video bus žiūrimi vertikaliai.

## **Instagram Reels:**

 - **Video formatas**: Vertikalus (9:16)
-   **Rekomenduojama rezoliucija**: 1080 x 1920 px.
-   **Video trukmė**: Nuo 15 sek. iki 90 sek.
-   **Failo dydis**: Iki 4 GB.
-   **Rekomenduojamas failo tipas**: MP4, MOV.

Instagram Reels labiausiai pritaikyti mobiliesiems telefonams, todėl video turėtų būti vertikalūs ir neviršyti rekomenduojamos trukmės.

## **YouTube Shorts:**

-   **Video formatas**: Vertikalus (9:16).
-   **Rekomenduojama rezoliucija**: 1080 x 1920 px.
-   **Video trukmė**: Iki 60 sek.
-   **Failo dydis**: Iki 2 GB.
-   **Rekomenduojamas failo tipas**: MP4.
    
YouTube Shorts, kaip ir TikTok, labiausiai tinka trumpiems video, tačiau jų trukmė yra ribojama iki 60 sekundžių. Tai puikiai dera su greitu ir dinamišku turiniu.

## **Facebook:**

   **Video formatas**: Horizontalus (16:9) arba vertikalus (9:16) (skirtingai nuo Instagram ir TikTok - Facebook leidžia ir horizontalius video).
-   **Rekomenduojama rezoliucija**: 1080 x 1920 px (vertikalus), 1920 x 1080 px (horizontalus).
-   **Video trukmė**:
    -   Paprasti įrašai: iki 240 min.
    -   Stories: iki 30 sek.
-   **Failo dydis**: Iki 4 GB.
-   **Rekomenduojamas failo tipas**: MP4.


## **Pagrindinės CapCut vaizdo įrašų montavimo funkcijos**

#### **Kas yra perėjimai? Ką jie suteikia vaizdo įrašui?**

**Perėjimai (angl.  *transitions*) – animacijos, kurios sujungia du skirtingus vaizdo klipus arba scenas,** siekiant sukurti sklandų perėjimą nuo vieno vaizdo prie kito. Jie suteikia vaizdo įrašui dinamikos, padeda išvengti staigių, trikdančių pertrūkių ir gali būti naudojami norint sukurti tam tikrą emocinį toną ar atmosferą.

Perėjimai gali atlikti kelias funkcijas:
1.  **Sklandus perėjimas tarp klipų** padeda sukurti nuoseklų, lengvai sekamą vaizdo įrašą.
2.  **Emocinis efektas**: perėjimai gali sukurti tam tikrą nuotaiką – pavyzdžiui, lėti perėjimai gali suteikti švelnumo ar ramybės jausmą, o greiti ir dinamiški perėjimai sukuria energingą ar įtemptą atmosferą.
3.  **Išskirtinumas**: naudojant kūrybiškus perėjimus, galima išskirti vaizdo įrašą iš kitų panašaus turinio kūrinių, suteikiant jam unikalesnį ir įdomesnį vaizdą.

**Renkantis perėjimus reikia apsvarstyti šiuos aspektus:**
-   **Video žanras**: jei kuriamas dinamiškas video, pvz.: muzikinis klipas - įspūdingi perėjimai (pvz.: zoom) bus tinkamesni. Jei tai ramus turinys - naudinga rinktis švelnius perėjimus (pvz.: fade).
-   **Turinio nuotaika**: norint sukurti šiltą, emocingą atmosferą verta naudoti lėtus perėjimus. Norint pabrėžti dinamiką ir veiksmą - naudokite greitesnius, energingus perėjimus.
-   **Tempas**: jeigu video turi greitą ritmą - naudokite greitus perėjimus. Jei video ramesnis - perėjimai turėtų būti lėtesni ir švelnesni.

#### **Efektų apžvalga: kuo efektai skiriasi nuo perėjimų? Kodėl jie svarbūs?**

Efektai (angl.  *effects*) – tai vizualiniai ir garsiniai elementai, kurie naudojami tam, kad pagerintų ar papildytų vaizdo įrašą. Efektai skiriasi nuo perėjimų tuo, kad **jie netikslina vaizdo jungimo tarp klipų, bet prideda papildomą vizualinį poveikį, dažnai transformuodami įrašą** tam tikru būdu.

**Perėjimai**  dažniausiai naudojami pereinant nuo vienos scenos prie kitos, o  **efektai**  gali būti naudojami viso vaizdo įrašo metu, kad padidintų vizualinį įspūdį, sukurtų atmosferą ar pabrėžtų tam tikras emocijas.

**Efektai gali apimti:**
 -   **Filtrus**: keičia spalvų tonus ir atmosferą.
 -   **Animacijas**: judesio efektai, kurie suteikia dinamikos.
 -   **Specialieji efektai**: pavyzdžiui liepsnos, žaibai ar šviesų žybsniai.

## Pagrindiniai montavimo CapCut programa aspektai

 **Vaizdo įrašų importavimas į CapCut programą:**
[![temp-Imagem-Ut-HDm.avif](https://i.postimg.cc/d0MGRxbP/temp-Imagem-Ut-HDm.avif)](https://postimg.cc/NK4yBpGp)
[![temp-Image-BU5-KHR.avif](https://i.postimg.cc/HLQX6tmJ/temp-Image-BU5-KHR.avif)](https://postimg.cc/SXxnsCJq)

 **Vaizdo įrašų kirpimas:**
[![temp-Image9z2zm3.avif](https://i.postimg.cc/V6mMpbsK/temp-Image9z2zm3.avif)](https://postimg.cc/DWp8b0XG)
[![temp-Imagecq-VTxc.avif](https://i.postimg.cc/2y5W8RZv/temp-Imagecq-VTxc.avif)](https://postimg.cc/cgVCXzT4)
[![temp-Imagec-Ljafy.avif](https://i.postimg.cc/8cn67KRY/temp-Imagec-Ljafy.avif)](https://postimg.cc/V0n6TFH9)

 **Vaizdo įrašų greičio keitimas (lėtinant arba greitinant):**
[![temp-Imagexdnz-BP.avif](https://i.postimg.cc/h4CxZjk0/temp-Imagexdnz-BP.avif)](https://postimg.cc/bdtsszNG)

**Perėjimo pridėjimas vaizdo įrašams:**
[![temp-Image0-AFx-Zg.avif](https://i.postimg.cc/yYkRMKBC/temp-Image0-AFx-Zg.avif)](https://postimg.cc/HV1jMfV6)

**Efekto pridėjimas vaizdo įrašams:**
[![temp-Image-MVD9-XB.avif](https://i.postimg.cc/vZnVmvcP/temp-Image-MVD9-XB.avif)](https://postimg.cc/21z6chdv)
[![temp-Imagerts-KZT.avif](https://i.postimg.cc/bvj2S2nq/temp-Imagerts-KZT.avif)](https://postimg.cc/9DJfv01k)

 **Muzikinio takelio pridėjimas ir pritaikymas reikiamai vaizdo įrašo trukmei:**
[![temp-Image-Lqw-Ch-C.avif](https://i.postimg.cc/Dzd4ryQL/temp-Image-Lqw-Ch-C.avif)](https://postimg.cc/f3ybZsrR)
[![temp-Imagem-UYK48.avif](https://i.postimg.cc/B6SLM9Ny/temp-Imagem-UYK48.avif)](https://postimg.cc/McLppLCb)

**Vaizdo įrašo išsaugojimas:**
<br />[![temp-Image-FZlt82.avif](https://i.postimg.cc/pTs9SG6d/temp-Image-FZlt82.avif)](https://postimg.cc/0MJ2Mfxg)
[![temp-Image-Ua-R7ty.avif](https://i.postimg.cc/kGDVPQ0v/temp-Image-Ua-R7ty.avif)](https://postimg.cc/cty1Qn4v)

## Užduotis: sukurkite iki 30 sekundžių trukmės vaizdo įrašą, skirtą pasirinktai soc. tinklų platformai (pvz.: Instagram reels), naudojant perėjimus, efektus ir pridedant muzikinį takelį.

**Užduoties eiga:**

**1. Pasirinkti temą,** pvz.: sveikatingumas, kelionės, mada, technologijos, kasdienio gyvenimo akimirkos ir pan. Jeigu reikia vaizdo įrašų - jų galite ieškoti soc. tinkluose arba CANVA elementų skiltyje (video) į paiešką įvedant reikiamą raktinį žodį, pvz.: travel.
**2.  Importuoti 3-4 vaizdo įrašus** į CapCut.
**3. Taikyti tinkamus perėjimus tarp skirtingų vaizdo įrašų.** Pasirinkite ir pritaikykite efektus, kad vaizdas atrodytų dinamiškai ir būtų patrauklus.
**4. Pridėti muzikinį takelį** (iš CapCut programoje esančių). Svarbu, kad muzikinis fonas atitiktų vaizdo įrašo energiją ir nuotaiką.
**5. Išsaugoti vaizdo įrašą.**

**Užduoties tikslas:** pritaikyti įgytas teorines žinias apie pagrindines vaizdo įrašų montavimo CapCut programa funkcijas.

<!--stackedit_data:
eyJoaXN0b3J5IjpbMTQzMDQ3NDcxMl19
-->
