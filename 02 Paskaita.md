## Spalvų, formų ir judesių psichologija kuriant turinį socialiniams tinklams.

## SPALVOS

**Suprasti spalvų psichologiją soc. tinkluose svarbu**, nes spalvos gali turėti tiesioginį poveikį stebėtojų emocijoms, elgesiui ir sprendimams. **Norint sukurti efektyvų vizualinį turinį,** svarbu suprasti, kaip įvairios spalvos veikia žmones ir kaip jas naudoti norint pasiekti norimą rezultatą.

**Spalvos turi didelę reikšmę socialiniuose tinkluose, nes jos gali:**

-   **Pritraukti dėmesį**: soc. tinkluose, kur konkurencija dėl vartotojų dėmesio milžiniška, tinkamai pasirinkta spalva gali padėti išsiskirti.
-   **Paveikti emocijas**: skirtingos spalvos sukelia skirtingas emocijas, kurios gali paveikti vartotojo nuotaiką ir veiksmus (pvz.: ar jie spustels „patinka“, pasidalins įrašu ar atliks kitą veiksmą).
-   **Kurti pasitikėjimą ir atpažįstamumą**: spalvos gali padėti sukurti vizualinę tapatybę ir stiprinti prekės ženklo atpažįstamumą.

[![temp-Imageo-WYtzx.avif](https://i.postimg.cc/9Mvp9g86/temp-Imageo-WYtzx.avif)](https://postimg.cc/ZBxptHhH)

### **Kokias spalvas rinktis?**

Skirtingos spalvos sukelia skirtingas emocijas ir asociacijas. Kelios pagrindinių spalvų psichologinės reikšmės ir jų panaudojimo galimybės:

-   **Mėlyna**:
<br />[![temp-Image-NKm-Ld-H.avif](https://i.postimg.cc/x8nXBKck/temp-Image-NKm-Ld-H.avif)](https://postimg.cc/phcVF5Qx)
    
-   **Raudona**:
[![temp-Imagekc-UDun.avif](https://i.postimg.cc/7h954f2K/temp-Imagekc-UDun.avif)](https://postimg.cc/zHLzSDph)

-   **Žalia**:
[![temp-Image-Jr-Gdx1.avif](https://i.postimg.cc/CMsBk6Qb/temp-Image-Jr-Gdx1.avif)](https://postimg.cc/kDDgdw95)

-   **Juoda**:
[![temp-Imaget4hyw-S.avif](https://i.postimg.cc/jdqWXQpm/temp-Imaget4hyw-S.avif)](https://postimg.cc/w3PTxJTQ)

-   **Balta**:
[![temp-Image-YJJHq-M.avif](https://i.postimg.cc/pX0m15xT/temp-Image-YJJHq-M.avif)](https://postimg.cc/KRMc1z1S)

### **Kokias spalvas rizikinga naudoti?**

Nors spalvų pasirinkimas priklauso nuo prekės ženklo ir tikslo, kai kurios spalvos gali sukelti neigiamas emocijas arba būti sunkiai suvokiamos:
-   **Per daug ryškių ir kontrastingų spalvų**: jos gali atrodyti agresyvios ir neprofesionalios, sukelti nuovargį ar net dirginti.
-   **Neišbaigtos spalvų paletės**: netinkamai suderintos spalvos gali sukelti painiavą ir silpninti žinutės aiškumą.
-   **Vyrauja vien tamsios spalvos**: per didelis juodos, pilkos ar tamsiai mėlynos spalvos naudojimas gali sukurti pesimizmu alsuojantį įspūdį.

## **Kaip išsirinkti tinkamas spalvas vizualinio turinio kūrimui soc. tinkluose?**

   **Pagrindinės spalvos**: rekomenduojama turinio kūrimui pasirinkti 2-3 pagrindines spalvas. Išsirinkti bus lengviau naudojantis CANVA pateikiamų spalvų palete.
[![temp-Image-Ua-Bi-IC.avif](https://i.postimg.cc/132fyx81/temp-Image-Ua-Bi-IC.avif)](https://postimg.cc/FYb9xBbT)

-   **Spalvų atranka pagal tikslinę auditoriją**: jei tikslinė auditorija yra jaunesnė - ryškios ir energingos spalvos gali būti veiksmingesnės, tuo tarpu vyresniems vartotojams gali labiau patikti švelnios, pastelinės spalvos.
[![temp-Imagens-Rz-OI.avif](https://i.postimg.cc/gJPj6vyM/temp-Imagens-Rz-OI.avif)](https://postimg.cc/hJpckQ5x)

## FORMOS

Tinkamai parinktos formos vizualiniame turinyje padeda pritraukti dėmesį, perduoti žinutę bei įspūdį.

**Formų pasirinkimas maketuose daro įtaką:**

-   **Vizualinio turinio aiškumui ir įtaigumui**: skirtingos formos gali padėti išryškinti svarbiausius elementus, padaryti turinį lengviau įskaitomą ir suprantamą.
-   **Emocijoms ir įspūdžiui**: formos gali sukelti norimą emocinį poveikį. Pvz.: apvalios formos asocijuojasi su švelnumu ir draugiškumu, tuo tarpu griežti kampai kuria solidumo ir struktūrizuotumo įvaizdį.
-   **Vartotojų elgsenai**: formos gali padėti nukreipti vartotojų žvilgsnį ir paskatinti juos atlikti veiksmus (pvz.: komentuoti, dalintis).

**Kokias formas naudoti, kuriant vizualinį turinį soc. tinkluose?**

-   **Apvalios formos**: asocijuojasi su švelnumu. Tinkamos naudojant logotipuose. Apvalios formos dažnai yra lengviau suvokiamos.
[![temp-Image5-YXYPj.avif](https://i.postimg.cc/SKcNqn0c/temp-Image5-YXYPj.avif)](https://postimg.cc/4KNTQNx3)

-   **Stačiakampės ir kvadratinės formos**: asocijuojasi su struktūra ir solidumu, tinka kuriant informacinius įrašus.
[![temp-Imagek9-MGNz.avif](https://i.postimg.cc/4dZ43XZq/temp-Imagek9-MGNz.avif)](https://postimg.cc/QB4Z4GFJ)

-   **Netaisyklingos formos:** 
    - aštrūs kampai: asocijuojasi su energija, drąsa ir ryžtu. Sukuria modernų ir dinamišką įspūdį, todėl tinka dinamiškiems ir jaunimui orientuotiems prekės ženklams;
[![temp-Image-WZ4k49.avif](https://i.postimg.cc/Gtmckz4j/temp-Image-WZ4k49.avif)](https://postimg.cc/Q9vGDQkB)

    - lanksčios linijos: asocijuojasi su kūrybiškumu ir laisve. Kuria neformalų įvaizdį, tinka prekės ženklams, siekiantiems išsiskirti kūrybiškumu.
[![temp-Image-WZ4k49.avif](https://i.postimg.cc/Gtmckz4j/temp-Image-WZ4k49.avif)](https://postimg.cc/Q9vGDQkB)

## JUDESIAI

Pagrindinė priežastis, kodėl judantys elementai vizualiniame turinyje svarbūs - judesiai tampa pagrindiniu dinamiką kuriančiu įrankiu.

### **Kokie judantys elementai gali būti naudojami soc. tinklų vizualiniame turinyje?**

 -   **Animacijos**: judančios formos arba tekstai sukuria gyvumo įpūdį, gali padėti pritraukti ir išlaikyti dėmesį.
 - **Vaizdo įrašai**, kuriuose matomas dinamiškas judesys yra viena galingiausių priemonių soc. tinkluose. Judančio turinio naudojimas vaizdo įrašo formatu gali būti itin įtraukus (skatinantis komentuoti ir dalintis), jei turi aiškų pasakojimą arba dinamišką veiksmą.
 - Interaktyvūs elementai gali būti naudojami siekiant skatinti vartotojo įsitraukimą ir reakcijas. Pvz.: judantys mygtukai, besikeičiančios skaidrės ir pan.
 
*JUDANČIŲ ELEMENTŲ PAVYZDYS*

## **Užduotis: reklaminės vizualizacijos spalvinė, formų ir judesių analizė.**

[![temp-Image-FYTws-W.avif](https://i.postimg.cc/HnVQ9ctj/temp-Image-FYTws-W.avif)](https://postimg.cc/zHYbJf61)

1. Ar reklamoje naudojamos spalvos pritraukia dėmesį? Kuria atpažįstamumą? Paveikia emocijas?
2. Ar naudojamos rizikingos spalvos? Pvz.: naudojama daug juodos spalvos, nors ši spalva kuria prabangos jausmą, tačiau reklamoje ši spalva vyrauja ir prabanga išnyksta, nes jaučiama slogi nuotaika.
3. Kokios formos matomos reklamoje?
4. Ar reklamoje naudojamos formos padeda pritraukti dėmesį, perduoti žinutę ar įspūdį?
5. Ar reklaminėje vizualizacijoje atsispindis judesys? Jei taip - kokią nuotaiką, įspūdį, asociaciją jis kuria?
6. Kokį bendrą įspūdį kuria reklama?
7. Ką koreguotumėte reklamos pateikime?

**SVARBU**: visi atsakymai turi būti išplėsti, argumentuoti, remiantis paskaitoje pateikta medžiaga ir asmenine nuomone.

**Užduoties tikslas:** analizuoti reklaminę vizualizaciją ir įvertinti, kaip pateikta reklama atitinka aptartus principus (spalvų, formų ir judesių psichologiją).
<!--stackedit_data:
eyJoaXN0b3J5IjpbMTU4ODg5MzI5Nl19
-->
