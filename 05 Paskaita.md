# **Spalvų teorija ir vizualinio efektyvumo kūrimas: deriniai, kurie pritraukia dėmesį**

Spalvos turi didelę galią paveikti emocijas, kurti įsimenamumą, atpažįstamumą bei paveikti sprendimus. Svarbu kurti tokius spalvų derinius, kurie pritrauktų ir išlaikytų dėmesį.

*Pavyzdys: Skittles reklaminė kampanija.*[![temp-Image-Dc-Lx-Cj.avif](https://i.postimg.cc/nzh4zYGz/temp-Image-Dc-Lx-Cj.avif)](https://postimg.cc/rd70Z4bX)

## Spalvų deriniai, kurie pritraukia dėmesį:

1.  **Komplementarūs deriniai (priešingi spalvų rato kraštai)**
Deriniai, kurių spalvos yra priešingos viena kitai spalvų rate, pvz.: raudona ir žalia, mėlyna ir oranžinė, geltona ir violetinė. Tokie deriniai sukuria kontrastą ir energiją, todėl labai efektyvūs pritraukiant dėmesį.
[![temp-Imagec-Bj-CLc.avif](https://i.postimg.cc/L6Xb7jdm/temp-Imagec-Bj-CLc.avif)](https://postimg.cc/0rTnKM24)

2.  **Analoginiai deriniai (gretimos spalvos)**
Tai deriniai, kurių spalvos yra šalia viena kitos spalvų rate, pvz.: mėlyna-žalia, raudona-oranžinė, violetinė-mėlyna. Šios spalvos sukuria harmoningą, nenuobodų efektą.
[![temp-Imagepxzo4-D.avif](https://i.postimg.cc/MpfrZxK4/temp-Imagepxzo4-D.avif)](https://postimg.cc/pmxBkwjY)

3.  **Triadiniai deriniai (trys tolygiai išdėstytos spalvos)**
Tai trys spalvos, kurios yra tolygiai išdėstytos spalvų rate, pvz., raudona, geltona ir mėlyna. Tokie deriniai gali sukurti įvairius efektus – nuo subalansuotų ir energingų iki šiltų ir šaltų.
[![temp-Imagexz0-U8c.avif](https://i.postimg.cc/TPr7m9bJ/temp-Imagexz0-U8c.avif)](https://postimg.cc/DWwP31BS)
  
4.  **Monochrominiai deriniai (viena spalva ir įvairūs jos atspalviai)**
Deriniai, kai naudojama viena spalva, tačiau skirtingi jos atspalviai ir tonai. Tai leidžia sukurti elegantišką ir subalansuotą dizainą, kuris nėra per daug ryškus, bet vis tiek turi įdomių variacijų.
[![temp-Imagegf-Uzr-T.avif](https://i.postimg.cc/9MbLgQJ4/temp-Imagegf-Uzr-T.avif)](https://postimg.cc/wyt57gKH)

6.  **Pasirinktiniai deriniai (spalvų teorijos interpretacijos)**
Derinamos įvairios spalvos ne visada remiantis griežtais spalvų rato principais, bet pagal konkrečius dizaino tikslus ar emocinius efektus.
[![temp-Imagem31-SL5.avif](https://i.postimg.cc/qBmm8gNS/temp-Imagem31-SL5.avif)](https://postimg.cc/fk9jszjf)

## **Kaip išnaudoti spalvas vizualizacijos efektyvumui?**

   **Kontrastai:**  kontrastingi fonai gali padėti išryškinti šviesesnius tekstus ir elementus, todėl jie bus geriau matomi. Kontrastai sulaiko dėmesį ir skatina stebėtoją analizuoti.
<br />[![temp-Imaged-Ydx-Q9.avif](https://i.postimg.cc/28M2KJFx/temp-Imaged-Ydx-Q9.avif)](https://postimg.cc/cr7RKFzK)

-   **Spalvos ir jų atspalviai:**  derinant spalvas galima rinktis kelias pagrindines spalvas ir naudoti jų atspalvius bei tonus. Tai saugus pasirinkimas, užtikrinantis, jog spalvos tarpusavyje derės.
[![temp-Imagexjzw-LS.avif](https://i.postimg.cc/MT6DB8qz/temp-Imagexjzw-LS.avif)](https://postimg.cc/2qthpM1t)
  
-   **Spalvų psichologija vizualizacijose:** 2 paskaitoje spalvų psichologija aptarta išsamiai. Svarbu suprasti, kad kiekviena spalva kuria emocinį poveikį (pvz.: mėlyna kuria pasitikėjimą, raudona skatina skubėti atlikti veiksmą, juoda spalva asocijuojasi su galia). Todėl spalvas svarbu išsirinkti ir naudoti atsižvelgiant į vizualizacijos tikslą.

## Vizualiai efektingo dizaino kūrimas: esminiai aspektai

   **Spalvų paletė:**
    -   CANVA siūlo daugybę  **paruoštų spalvų paletės**  variantų. Programoje galima **kurti savo individualias spalvų paletes.** Norint sukurti harmoningą vizualą patartina rinktis 3 pagrindines spalvas.

-   **Spalvų kontrastas:**
    -   Kuriant vizualizaciją svarbu išskirti svarbiausius elementus. Pvz.: esminė tekstinė informacija ir logotipas gali būti pateikti ryškių, kontrastingų spalvų fone.

-   **CANVA Elements (elementai):**
    -   **CANVA elementai** naudingi dizaino papildymui įvairiais grafikos elementais (formos, linijos, figūros kt.) Papildomų elementų naudojimas kuria įsimenamumą (jeigu elementai naudojami reguliariai soc. tinklų komunikacijoje).
[![temp-Imageai-SBi0.avif](https://i.postimg.cc/Wztw96dK/temp-Imageai-SBi0.avif)](https://postimg.cc/0KRSjSdd)

-   **Tipografija:**
    -   Tinkamai pasirinktas ir išdėstytas šriftas gali pagerinti dizaino efektyvumą. CANVA turi daugybę šriftų: svarbu pasirinkti ne tik gražius, bet ir lengvai įskaitomus šriftus. Patarimas: kombinuoti du šriftus (vienas antraštei, o kitas pagrindiniam tekstui).
[![temp-Image-YVCMg-A.avif](https://i.postimg.cc/VsHRJTTc/temp-Image-YVCMg-A.avif)](https://postimg.cc/jCPN98t8)

-   **Animacijos ir efektai:**
    -   Siekiant įsimenamumo - verta naudoti animuotus tekstus, ikonas ar fonus. Tokie efektai naudingi socialiniams tinklams, kur reikalingas greitas dėmesio pritraukimas.

*Animacijos pavyzdys.*

## Kaip sudaryti Instagram tinklelį (feed)?

**Išsirinkite 3-4 pagrindines spalvas ir pozicionuokite jas pagal pateiktą Instagram tinklelio dėlionės planą.**

Instagram tinkelio dėlionė:
<br />[![temp-Image-MRK3-OG.avif](https://i.postimg.cc/nhWdDxYH/temp-Image-MRK3-OG.avif)](https://postimg.cc/VJj9x3VT)

## **Užduotis: sukurti soc. tinklų vizualizaciją** (socialinių tinklų įrašą), kuriame:
 - atsispindėtų 1 iš 5 pateiktų spalvų derinimo schemų (pvz.: komplementarus spalvų derinys (mėlyna ir oranžinė));
 - būtų panaudotas tinkantis CANVA grafinis elementas (elements skiltis);
 - būtų užrašytas tekstas: galima pasirinkti šriftus patiems arba panaudoti CANVA font combinations.

Užduoties pavyzdys:
<br />[![temp-Imaget8p-U8-T.avif](https://i.postimg.cc/VLWXjVZ6/temp-Imaget8p-U8-T.avif)](https://postimg.cc/w73tz0p8)

**Užduoties tikslas:** užduotis padės praktiškai pritaikyti spalvų teoriją ir analizuoti, kaip skirtingi spalvų deriniai gali paveikti vizualinį efektyvumą.
<!--stackedit_data:
eyJoaXN0b3J5IjpbLTE5MzU0Njk3NjhdfQ==
-->
